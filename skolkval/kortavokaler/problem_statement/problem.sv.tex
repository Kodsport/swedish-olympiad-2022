\problemname{Korta vokaler}

Att lösa algoritmproblem är svårt, men en sak som ofta är ännu svårare är att förbereda
testdatan. Ta problemet \textit{Det arabiska alfabetet} till exempel. Här har juryn lagt
många timmars intensivt arbete åt att konstruera mästerverk som \texttt{hej! vad heter du?}.


En fråga som dyker upp är: hur skapar man strängar som inte innehåller några korta vokaler?
Om du läste \textit{Det arabiska alfabetet} så kanske du kommer ihåg att en kort vokal är en
vokal som följs av minst två konsonanter. I ordet \texttt{tall} så är a:et en kort vokal, medan
ordet \texttt{potatis} inte har några korta vokaler. För enkelhets skull räknar vi  \textit{a, e, i, o, u} 
som vokaler i det här problemet (inte \textit{y} alltså!).


Ett sätt att skapa strängar som inte innehåller några korta vokaler är att utgå ifrån en sträng,
och sedan ta bort några slumpmässigt valda bokstäver från den. Om vi utgår från \texttt{potatis} så 
skulle vi då kunna få \texttt{ptais} till exempel. Men om ordet istället blev \texttt{otats} så uppstod
tyvärr en kort vokal.


Din uppgift är att räkna antalet sätt att ta bort bokstäver från ett givet ord så att resultatet inte
innehåller några korta vokaler. Det är tillåtet att inte ta bort några bokstäver alls (i andra exemplet
så bidrar det med $1$ till svaret). Däremot är det inte tillåtet att ta bort alla bokstäver. Om samma ord
uppstår genom att ta bort olika mängder bokstäver, så räknas de separat (I första exemplet finns det två sätt
att få ordet \texttt{tal}, vi kan ta bort det första eller det andra \texttt{l}:et).

\section*{Indata}
Indatan består av en rad med ett ord $S$ ($1 \leq |S| \leq 50$). Ordet består bara av bokstäverna \texttt{a-z}.

\section*{Utdata}
Skriv ut ett heltal, antalet sätt att ta bort bokstäver så att ett ord utan korta vokaler bildas.

Notera att svaret inte alltid får plats i ett $32$-bitars heltal i de senare testfallen.

\section*{Poängsättning}
Din lösning kommer att testas på fem olika testfall.

\noindent
\begin{tabular}{| l | l | l |}
  \hline
  Fall & Poängvärde & Gränser \\ \hline
  $1$    & $20$    &  Alla bokstäver är samma  \\ \hline 
  $2$    & $20$    &  $|S| \leq 10$  \\ \hline 
  $3$    & $20$    &  $|S| \leq 10$  \\ \hline 
  $4$    & $20$    &  $|S| \leq 50$  \\ \hline
  $5$    & $20$    &  $|S| \leq 50$  \\ \hline
\end{tabular}
