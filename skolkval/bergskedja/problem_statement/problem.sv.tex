\problemname{Bergskedja}

\illustration{0.25}{berg_sample}{Två möjliga fördelningar av höjder som stämmer överens med exempel $1$.}

Thorin bor i ett bergigt bostadsområde som består av ett $n \times m$-rutnät med en tomt
i varje ruta. Thorin bor på rutan högst upp till vänster i rutnätet. Tyvärr har en extra 
jobbig hyresgäst nyligen flyttat in, så Thorin har bestämt sig för att
sälja sin bostad och flytta någon annanstans. Men först måste han ta reda på hur mycket bostaden
är värd.

Varje ruta i rutnätet har en höjd. Alla höjder är olika, så låt oss för enkelhets skull anta att
höjderna är $1, 2, 3, \cdots, n\cdot m$. Tomter med högre höjd är värda mer på bostadsmarknaden.
Thorin vill ta reda på höjden på sin bostad, och har därför gått runt till varje ruta i rutnätet och
kollat hur många angränsande rutor som är lägre. En ruta anses vara angränsande om den delar en sida 
(rutor som inte är på kanten har alltså $4$ angränsande rutor).

Du får givet informationen som Thorin samlade in, och din uppgift är att hitta minsta och
största möjliga höjd för rutan i övre vänstra hörnet.

\section*{Indata}
Första raden innehåller två heltal $n$ och $m$ ($1 \leq n,m \leq 8$), antalet rader och kolumner i
rutnätet.

De följande $n$ raderna innehåller en sträng av längd $m$ var. Detta rutnät utgör informationen
som Thorin samlade in, varje siffra motsvarar alltså antalet angränsande rutor som är lägre än rutan som
siffran står i. Det är garanterat att det finns minst ett sätt att tilldela höjderna 
$1, 2, \cdots, n\cdot m$ till rutorna så att den insamlade informationen är korrekt. Notera att värdena
som samlats in alltid kommer vara mellan $0$ och $4$.

\section*{Utdata}
Skriv ut två heltal, den minsta och den största möjliga höjden på rutan i övre vänstra hörnet.

\section*{Poängsättning}
Din lösning kommer att testas på fem olika testfall.

\noindent
\begin{tabular}{| l | l | l |}
  \hline
  Fall & Poängvärde & Gränser \\ \hline
  $1$    & $20$    &  $n = 1$  \\ \hline 
  $2$    & $20$    &  $n = m = 2$  \\ \hline 
  $3$    & $20$    &  $n = m = 5$  \\ \hline 
  $4$    & $20$    &  $n, m \leq 8$  \\ \hline
  $5$    & $20$    &  $n, m \leq 8$  \\ \hline
\end{tabular}