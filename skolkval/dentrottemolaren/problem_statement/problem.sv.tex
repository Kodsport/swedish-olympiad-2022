\problemname{Den trötte målaren}

Ilad Rodavlas har jobbat som målare i hela sitt liv men börjar nu bli trött på sitt jobb. Dra penseln upp, ned och upp igen. Samma sak varje dag. Han har länge funderat på att säga upp sig men det har aldrig blivit av. Han vet ju inte var han skulle jobba annars. Men en dag får han en snilleblixt. “Tänk om en robot skulle kunna göra allt jobb åt mig” utbrister han. Det finns dock två problem med den  idén. Först och främst kan roboten endast förflytta sig rakt framåt, den kan inte svänga. För det andra kan Ilad inte programmera. Ilad vet dock att du är en skicklig programmerare och undrar därför om du kan hjälpa honom. 

Ilad har en bild på ett $N \times N$ golv med svarta och vita rutor, av storlek $1 \times 1$, som visar hur han vill att roboten ska måla. Golvet är till en början inte målat. Roboten förbrukar en burk färg för varje rad eller kolumn som målas och kan endast byta färgburk när raden eller kolumnen är färdigmålad. Ilad behöver köpa in målarfärg och undrar därför hur många burkar av vardera färg han behöver köpa. Han vill ju såklart minimera det totala antalet burkar han behöver köpa. 

\section*{Indata}

På första raden står ett tal $1 \leq N \leq 12$, antalet rader och kolumner på golvet roboten ska måla. Därefter följer $N$ rader och med $N$ tecken på varje rad, en punkt ($.$) för en tom ruta, $S$ för en svart ruta och $V$ för en vit ruta.

Golvet kommer alltid vara möjligt att måla enligt det givna mönstret. 

\section*{Utdata}

Skriv ut en rad med två heltal. Det första talet ska vara antalet burkar med svart färg som Ilad behöver köpa och det andra talet ska vara antalet burkar med vit färg som han behöver köpa. Notera att summan av vita och svarta burkar ska minimeras. 

\section*{Poängsättning}

Din lösning kommer att testas på två olika testfall.

\noindent
\begin{tabular}{| l | l | l |}
  \hline
  Fall & Poängvärde & Gränser \\ \hline
  $1$    & $40$    &  $N \leq 6$  \\ \hline 
  $2$    & $60$    &  $N \leq 12$  \\ \hline 
\end{tabular}

\section*{Sample}