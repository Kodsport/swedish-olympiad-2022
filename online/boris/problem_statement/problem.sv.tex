\problemname{Boris}
På tågen i Philippas hemstad brukar man kunna hitta världens finaste reklamskylt. Denna skylt har en bild på ingen mindre än matteläraren Boris, tillsammans med texten "Räkna med Boris". 
Naturligtvis har Philippa blivit helt besatt av att samla på dessa fina reklamskyltar, och nu behöver hon din hjälp med att optimera sin rutt mellan tågstationerna i staden för att få tag på så många Borisar som möjligt.

Genom sitt breda kontaktnät har Philippa fått reda på att det i den närmaste framtiden kommer $N$ tåg att avgå från staden. För varje tåg vet hon avgångstiden räknat i sekunder efter starten av hennes jakt, antalet Borisar som kommer finnas på tåget samt koordinaterna för tågstationen, angett i meter.
För att kunna ta Borisarna på tåget måste hon som senast vara på plats exakt den sekunden som tåget ska gå, men om hon vill kan hon ju också komma dit i förväg och vänta på tåget i lugn och ro.
Eftersom Philippa älskar Boris så pass mycket, och inte heller vill råka fastna på ett tåg som kommer föra bort henne från sin hemstad, är hon supersnabb med att plocka upp alla Borisar på tåget och grejar det på 0 sekunder. 
Notera att oavsett hur lång tid i förväg hon kommer fram kan hon ändå inte ta Borisarna innan tågets avgångstid, för det är först då som dörrarna in till tåget öppnas.

I sådana stressiga situationer som att jaga efter Borisar blir det väldigt påfrestande för Philippa att hålla någon noggrannare koll på väderstrecken. För att inte riskera att gå vilse vill hon därför bara röra sig rakt norrut, söderut, österut eller västerut, så att hon lättare vet vart hon är på väg.

Eftersom Philippa har gott om tid till att förbereda sitt äventyr kan hon börja vart som helst i staden. När hon sedan börjar rör hon sig med hastigheten 1 meter/sekund. Philippa har en väldigt stor ryggsäck, så hon kan bära hur många Borisar som helst på en gång.

Vad är det största antalet Borisar som Philippa kan samla på sig?

\section*{Indata}
Den första raden inehåller ett heltal $N$ ($1 \le N \le 2\,000$), antalet tåg. 

Därefter följer en rad per tåg.
Varje rad innehåller fyra heltal: avgångstiden $t$ i sekunder efter start ($0 \le t \le 5 \cdot 10^8$), antalet Borisar $s$ på tåget ($1 \le s \le 500\,000$), samt koordinaterna $x, y$ på den station tåget avgår från ($0 \le x, y \le 5 \cdot 10^8$).

Inga två tåg kommer avgå samtidigt från exakt samma station.

\section*{Utdata}
Skriv ut en rad med ett heltal -- det största antalet Borisar som Philippa kan samla på sig.

\section*{Poängsättning}
Din lösning kommer att testas på ett antal testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | l |}
  \hline
  Grupp & Poängvärde & Gränser \\ \hline
  $1$   & $8$        & $N \le 2$ \\ \hline
  $2$   & $31$       & $N \le 16$ \\ \hline
  $3$   & $33$       & $t,x,y\le 50$ och $s = 1$ \\ \hline
  $4$   & $28$       & Inga ytterligare begränsningar \\ \hline
\end{tabular}

Notera att vissa exempelfall är inte giltiga i vissa testfallsgrupper.

\section*{Förklaring av exempelfall}
I det tredje exempelfallet finns det fyra avgångar.
Vi kallar dessa för tåg $0$ - tåg $3$, i den ordning de visas i indatan.

Om Philippa börjar i punkten $(493,377)$ kan hon ta $952$ Borisar från tåg $3$ vid tiden $148$. Sedan har hon exakt $164$ meter att gå (vilket tar $164$ sekunder) till tåg $1$. Det har avgångstid $312$, d.v.s. $164$ sekunder efter tåg $3$. 
Hon hinner alltså precis till tåg $1$ och kan ta dess $911$ Borisar. Därifrån hinner hon, med $6$ sekunders marginal, gå till tåg $2$ och ta $927$ Borisar därifrån. Totalt får hon alltså $952+911+927=2790$ Borisar. 
