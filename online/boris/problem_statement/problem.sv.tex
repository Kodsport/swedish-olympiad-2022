\problemname{Boris}

På tågen i Philips hemstad brukar man kunna hitta världens finaste reklamskylt. Denna skylt har en bild på ingen mindre än matteläraren Boris, tillsammans med texten "Räkna med Boris". 
Naturligtvis har Philip blivit helt besatt av att samla på dessa fina reklamskyltar, och nu behöver han din hjälp med att optimera sin rutt mellan tågstationerna i staden för att få tag på så många Borisar som möjligt.

Genom sitt breda kontaktnät har Philip fått reda på att det i den närmaste framtiden kommer avgå $N$ st. tåg från staden. För varje tåg vet han avgångstiden räknat i sekunder efter starten av hans jakt, hur många Borisar som kommer finnas på tåget samt koordinaterna för tågstationen, angett i meter. 
För att kunna ta Borisarna på tåget måste han som senast vara på plats exakt den sekunden som tåget ska gå, men om han vill kan han ju också komma dit i förväg och vänta på tåget i lugn och ro.
Eftersom han älskar Boris så pass mycket, och han inte heller vill råka fastna på ett tåg som kommer föra bort honom från hans hemstad, är han supersnabb med att plocka upp alla Borisar på tåget och grejar det på 0 sekunder. 
Notera att oavsett hur lång tid i förväg han kommer fram kan han ändå inte ta Borisarna innan tågets avgångstid, för det är först då som dörrarna in till tåget öppnas.

I sådana stressiga situationer som att jaga efter Borisar blir det väldigt påfrestande för Philip att hålla någon noggrannare koll på väderstrecken. För att inte riskera att gå vilse vill han därför bara röra sig rakt norrut, söderut, österut eller västerut, så han lättare vet vart han är på väg.

Eftersom Philip har gott om tid till att förbereda sitt äventyr kan han börja i vilken punkt han vill. När han sedan börjar rör han sig med hastigheten 1 meter/sekund. Han har en väldigt stor ryggsäck, så han kan bära hur många Borisar som helst på en gång.

Vad är det största antalet Borisar som Philip kan samla på sig?

\section*{Indata}
Den första raden inehåller ett heltal $N$. 

Därefter följer $N$ rader. På rad $i$ finns fyra heltal: $t_{i}, s_{i}, x_{i}$ och $y_{i}$, vilket betyder att tåg nummer $i$ avgår efter $t_{i}$ sekunder med $s_{i}$ st. Borisar, från en station i punkten $(x_{i},y_{i})$.

I alla testfall gäller det att:
\begin{itemize}
  \item $1 \le N \le 2\,000$.
  \item $1 \le s_{i} \le 500\,000$.
  \item $0 \le t_{i}, x_{i}, y_{i} \le 500\,000\,000$.
  \item Det kommer aldrig finnas två olika tåg som avgår samtidigt från exakt samma plats.
\end{itemize}

\section*{Utdata}
Skriv ut en rad med ett heltal -- det största antalet Borisar som Philip kan samla på sig.

\section*{Poängsättning}
Din lösning kommer att testas på ett antal testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | l |}
  \hline
  Grupp & Poängvärde & Gränser \\ \hline
  $1$   & $8$        & $N \le 2$ \\ \hline
  $2$   & $31$       & $N \le 16$ \\ \hline
  $3$   & $33$       & $t_{i},x_{i},y_{i}\le 50$ och $s_{i} = 1$ \\ \hline
  $4$   & $28$       & Inga ytterligare begränsningar \\ \hline
\end{tabular}

Notera att vissa exempelfall är inte giltiga i vissa testfallsgrupper.

\section*{Förklaring av exempelfall 3}
Vi kallar de fyra tågen för tåg 0 - tåg 3, i den ordningen de visas i indatan.

Om Philip börjar i punkten $(493,377)$ kan han ta 952 Borisar från tåg 3 vid tiden $t_{3}=148$. Sedan har han exakt 164 meter att gå (vilket tar 164 sekunder) till tåg 1. Det har avgångstid $t_{1}=312$, d.v.s. 164 sekunder efter tåg 3. 
Han hinner alltså precis till tåg 1 och kan ta dess 911 Borisar. Därifrån hinner han, med 6 sekunders marginal, gå till tåg 2 och ta 927 Borisar därifrån. Totalt får han alltså $952+911+927=2790$ st. Borisar. 