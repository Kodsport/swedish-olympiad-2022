\problemname{Protein}

Nikolaj är kemist och försöker skapa ett protein med en viss form. Just nu har han ett protein
som består av en kedja av aminosyror av längd $N$. Kedjan är en sträng $s$, där 
varje aminosyra är en bokstav.
Bokstäverna som används är de $K$ första i alfabetet ($1 \leq K \leq 26$).

Nikolaj kan göra så att en aminosyra $s_i$ reagerar med $s_{i+1}$ så att $s_{i+1}$ försvinner 
från kedjan. Men detta är bara möjligt för vissa par av bokstäver. Nikolaj har en $K \times K$-tabell
$A$ med nollor och ettor som indikerar vilka par av bokstäver som kan reagera med varandra. 
Om $A_{xy} = 1$ så betyder det att bokstav nummer $x$ i alfabetet kan reagera med bokstav nummer $y$.
Så om till exempel $A_{23} = 1$ och strängen är \textbf{bccbca}, så kan den första bokstaven reagera
med den andra så att strängen blir \textbf{bcbca}. Därefter kan två till reaktioner ske så
att strängen blir \textbf{bba}.  

Nikolaj vill skapa ett protein som är så litet som möjligt lexikografiskt, genom att ta bort 
bokstäver från $s$ på det här sättet. Din uppgift är att hitta den lexikografiskt minsta
strängen som är möjlig.

\section*{Indata}

Den första raden innehåller två heltal $K$ och $N$ ($1 \leq K \leq 26$, $1 \leq N \leq 5 \cdot 10^5$).

Därefter följer $K$ rader med en sträng av längd $K$, matrisen $A_{ij}$.

På sista raden är strängen $s$.

\section*{Utdata}
Skriv ut en sträng, den lexikografiskt minimala strängen som kan skapas genom att göra borttagningar
som beskrivs i problemet.

\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | p{12cm} |}
  \hline
  \textbf{Grupp} & \textbf{Poäng} & \textbf{Gränser} \\ \hline 
  $1$   & $15$       & $N \leq 20$\\ \hline
  $2$   & $10$       & $N \leq 300$, $K \leq 5$  \\ \hline
  $3$   & $20$       & $N \leq 500$ \\ \hline
  $4$   & $10$       & $N \leq 2000$ \\ \hline
  $5$   & $25$       & $N \leq 10^5$ \\ \hline
  $6$   & $10$       & $K \leq 2$ \\ \hline
  $7$   & $10$       & Inga ytterligare begränsningar. \\ \hline
\end{tabular}
